برخلاف انتقادات صورت گرفته رئیس جدیدفیفا از داوران تقدیر کرد سپ بلاتر رئیس جدید فدراسیون بین المللی فوتبال فیفا در پاریس باردیگر از عملکرد داوران حاضر در جام جهانی فرانسه تقدیر کرد و آنان را ازجمله عوامل مهم برگزاری موفق این دوره از رقابت ها دانست این امر یک روز پس از انتقاد په له چهره صاحب نام فوتبال برزیل و جهان درباره نحوه داوری در جام جهانی فرانسه عنوان شده است بلاتر گفت فیفا پس از پایان جام جهانی در فرانسه عملکرد داوران در این رقابت ها را مورد بررسی و تجزیه و تحلیل قرار خواهد داد اما شکی نیست که تمامی آنان نهایت تلاش خود را برای بهتر و در سطح بالا قضاوت کردن به کارگرفتند و عملکردشان صحیح بوده است رئیس فیفا که در یک کنفرانس خبری سخن می گفت اظهار داشت داوران بازیکنانی را مجازات کردند که قصد داشتند با ممانعت از فعالیت بازیکنان تیم مقابل بازی را متوقف کنند که این امر مخالف قوانین موجود است بلاتر گفت در آینده فیفا تلاش خواهد کرد با شرکت دادن داوران مجرب دررقابت های مهم و لیگ های حرفه ای قاضیان حرفه ای تر و مجربتری را در جام های جهانی به کار گیرد 