فصل سرد خورشید لسلی مولن ترجمه سلیمان فرهادیان لکه های خورشیدی مناطقی هستند که نسبت به سایر مناطق سردتر بوده و به همین دلیل به شکل نقاط تاریک و سیاه مشاهده می شوند بسیاری از مردم فکر می کنند خورشید گوی آتشینی است که هیچ گونه طرح و نقشه ای نداشته و تغییری در آن مشاهده نمی شود اما باید گفت خورشید هم فصل هایی دارد چرخه ها یا دوره هایی از فعالیت کم و زیاد که از پی هم می آیند این چرخه ها معمولا یازده سال طول می کشد هر روز می توان نقاط شدیدا نورانی یا لکه های سیاهرنگی را در خورشید مشاهده کرد تشدید فعالیت های خورشید را در زمین هم به راحتی می توان احساس کرد چرا که این گونه فعالیت ها بر ارتباطات رادیویی توزیع نیرو فضاپیماهای مدارگرد و حتی آب و هوای زمین اثر می گذارند لکه های خورشیدی در حقیقت مناطقی هستند که نسبت به سایر مناطق سردتر بوده و به همین دلیل به شکل نقاط تاریک و سیاه مشاهده می شوند دانشمندان تعداد این لکه های خورشیدی را شمارش کردند تا بتوانند شدت این چرخه های خورشیدی و طول مدت آن را اندازه گیری کنند اگر دانشمندان می توانستند نحوه فعالیت لکه های خورشیدی را پیشگویی کنند علاوه بر آنکه از آینده فعالیت خورشید اطلاع داشتیم به درک دقیق تری از نحوه عملکرد خورشید نیز نایل می شدیم دکتر دیوید هاتاوی به همراه روبرت ویلسون و راد ریچمن به بررسی روش های متفاوتی پرداختند که دانشمندان به وسیله آنها به پیشگویی فعالیت لکه های خورشیدی می پردازند آنها به بررسی روش های مختلف آماری پرداختند تا دریابند کدامشان از بقیه بهتر است پس از این مرحله آنها دو روشی که بهتر از بقیه بودند و نتایج بهتری از آنها حاصل می شد را با یکدیگر تلفیق کردند تا روش جدیدی به دست آورند که از سایر روش ها معتبرتر و دقیق تر باشد هاتاوی در این مورد می گوید روش های متفاوتی برای پیش بینی فعالیت لکه های خورشیدی وجود دارد اما تاکنون یک روش سیستماتیک برای تعیین اینکه یک روش به خصوص تا چه حد دقیق است وجود نداشته است بعد از آنکه روش های متعددی را آزمودیم پی بردیم بعضی از روش هایی که غالبا از آنها استفاده شده و از آن تعریف و تمجیدهای زیادی صورت گرفته است اصولا بی فایده هستند آنها حدود روش مختلف را بررسی کرده و دریافتند که نتیجه یا روش از متوسط نتایج به دست آمده در پیشگویی ماکزیمم های خورشید موفق تر است ماکزیمم ها به موقعیتی اطلاق می شود که خورشید که در حداکثر فعالیت خود قرار دارد دو روشی که از همه بهتر بودند از اطلاعات اولیه یکسان یعنی نحوه توزیع میدان مغناطیسی زمین استفاده می کردند هاتاوی در توضیح این مورد می گوید انفجاراتی که در خورشید روی می دهد از فضای بین زمین و خورشید عبور کرده و نهایتا به زمین رسیده و باعث تغییر در میدان مغناطیسی زمین و آشفته شدن آن می شود از دو روش مطلوبی که پیش از این ذکر آن رفت یکی را جان فاینمن از آزمایشگاه پیشرانش جت ناسا و دیگری را ستاره شناس استرالیایی ریچارد تامپسون ابداع کردند اگر چه هر کدام از این دانشمندان نگرش متفاوتی به اطلاعات اولیه داشته و نتایج مختلفی نیز به دست آوردند اما هر دوی اینها در یک نکته مشترک بودند و آن اینکه به بررسی نحوه تغییرات میدان مغناطیسی زمین طی چرخه های خورشیدی گذشته پرداختند تا بتوانند بزرگی این تغییرات را در چرخه های آتی به دست آورند البته خود این دانشمندان هم نمی دانند چرا فعالیت های خورشیدی که در سابق روی داده است به فعالیت های آینده آن مربوط می شود و چرا واکنش زمین به این گونه فعالیت ها در پیشگویی فعالیت خورشیدی کمک می کند اما با همه اینها ارتباط بین فعالیت خورشیدی و میدان مغناطیسی زمین دانشمندان را قادر می سازد تخمین بزنند فصل بعدی خورشید چه تبعات و عواقبی دارد در روش آماری که توسط هاتاوی و سایر اعضای گروهش مورد استفاده قرار می گیرد هم از روش فاینمن و هم از روش تامپسون استفاده می شود و با استفاده از روش تطبیق نمودارها آنها را با هم تلفیق می کند روش های اولیه ای که توسط فاینمن و تامپسون مورد استفاده قرار می گرفت تعداد کل لکه های خورشیدی را پیش از آنکه موعد آن فرا رسد ارزیابی می کرد روش تطبیق نمودار بهترین نمودار را که با فعالیت فعلی خورشید مطابقت دارد انتخاب می کند براساس رصد چندین ساله خورشید دانشمندان توانستند مجموعه ای از نمودارها تهیه کنند که بیانگر فعالیت خورشید طی این دوره های خورشیدی است تیم هاتاوی با استفاده از شیوه های پیشگویی و استفاده از مجموعه نمودارهای از پیش تهیه شده می توانند نمودار فعالیت آینده خورشید را پیش از موعد آن تهیه کرده و سپس با پیشرفت چرخه های خورشیدی تعدیل های لازم را در نمودار خود به عمل آورند در یک چرخه فعالیت خورشیدی گروه هاتاوی متوسط لکه های خورشیدی را با عدم قطعیت مثبت و منفی برآورد کرد این پیشگویی گستره محدودتری از خطا را شامل می شود و در نتیجه نسبت به پیشگویی های قبلی که تعداد لکه های خورشیدی را با عدم قطعیت برآورد کرده قابل قبول تر است هاتاوی در مورد نحوه تفسیر نمودار فعالیت خورشیدی می گوید باید به خاطر داشته باشید که این نمودارها بیانگر متوسط تعداد لکه ها است که در عمل ممکن است با آنها مواجه شویم برای مثال تعداد لکه های خورشیدی ممکن است به بیش از عدد بالغ شود که از متوسط بسیار بالاتر است اما در عوض تعداد این لکه ها در بسیاری از روزها از متوسط پیش بینی شده کمتر است هر چند که این روش مزایای بسیاری دارد اما هاتاوی می گوید مدل های فیزیکی برای پیشگویی فعالیت های لکه های خورشیدی طی چند سال آینده در دسترس نیست ما هنوز به طور کامل نمی دانیم که چرا عملکرد خورشید این گونه است و در نتیجه نمی توانیم همانند هواشناسان پیشگویی های دقیقی انجام دهیم یک هواشناس می تواند عوامل موثر در وضعیت آب و هوا همانند دما و فشار هوا را به یک مدل کامپیوتری وارد کرده و در نتیجه وضعیت آب و هوای هفته بعد را به دست آورد اما دانشمندانی که در مورد وضعیت خورشید و فعالیت لکه های خورشیدی مشغول مطالعه هستند چنین مدل کامپیوتری در اختیار ندارند چرا که اصولا از نحوه تعامل عوامل موثر بر فعالیت خورشید با یکدیگر بی اطلاع هستند یک مدل ساده برای توجیه فعالیت های خورشید ساختار خورشید را به چهار قسمت مجزا تقسیم می کند انرژی خورشید در قسمت مرکزی آن تولید می شود و از قسمت منطقه تابش به صورت اشعه های گاما و اشعه خارج می شود در منطقه همرفت سیالات همانند مایعات جوشان در حرکتند حرکت این سیالات را می توان به صورت حرکت دانه هایی در سطح خورشید مشاهده کرد یک لایه نازک بین منطقه همرفت و منطقه تابشی وجود دارد و گمان می رود که میدان مغناطیسی خورشید از آنجا نشات می گیرد هاتاوی نیز همانند سایر اخترشناسانی که در مورد خورشید مشغول فعالیت هستند معتقدند که میدان مغناطیسی خورشید مهم ترین عامل برای درک چرخه های خورشیدی است لکه های خورشیدی وقتی به وجود می آیند که میدان های مغناطیسی که دقیقا زیر سطح خورشید قرار دارند پیچ خورده و تغییر شکل می دهند و در نتیجه باعث تغییر در شکل فتوسفر خورشیدی می شوند فتوسفر یا نور کره برای ما آشناتر است چرا که این قسمت از سطح خورشید برای ما قابل رویت است در حقیقت خورشید کره ای آتشین است و بنابراین چرخش کره همانند چرخش سیار اجرام صلب همانند زمین و ماه نیست بلکه مناطق استوایی خورشید سریع تر از مناطق قطبی در چرخشند به دلیل جریان گازهای خورشید حول استوا میدان های مغناطیسی حول خورشید پیچیده و تاب می خورند هاتاوی در تشریح این مطلب می گوید میدان های مغناطیسی را می توان به نوارهای لاستیکی تشبیه کرد سیالاتی که در خورشید در حال چرخش هستند و آنها را دیناموس می نامند باعث کشیدگی چرخش و چند لایه شدن این نوارها شده و در نتیجه می توانند سطح خورشید را هرازچندگاهی بپوشانند هنگامی که حلقه های میدان مغناطیسی خورشید منطقه همرفت را دربرمی گیرد سریعا گسترش یافته و به سطح خورشید می رسد قطبهای مغناطیسی خورشید طی ماکزیمم ها تغییر می کند اگر از استوا شروع کنیم میدان مغناطیسی خورشید طی یک جریان آرام به سمت قطبها کشیده می شود لکه های خورشیدی نیز برعکس ابتدا در عرض های متوسط ظاهر شده و طی یک دوره چرخه خورشیدی به سمت استوا کشیده می شوند تابش های شدید ماوراءبنفش و اشعه که توسط میدان مغناطیسی حول لکه های خورشیدی ایجاد می شود باعث افزایش دما و گرم شدن اتمسفر زمین می شود این امر باعث تاثیرات نامطلوبی روی عملکرد ماهواره ها و شاتل های فضایی مستقر در مدار می شود این اثرات ناخواسته ممکن است باعث تغییر در مدار حرکت این فضاپیماها شده و آنها را سریع تر از موعد مقرر از مدار خود خارج نماید تابش های ماوراء بنفش اضافی که توسط فعالیت لکه های خورشید تولید می شود باعث افزایش میزان ازن در لایه های بالایی اتمسفر زمین می شود اگر چه لکه های خورشید از سردترین مناطق خورشید محسوب می شوند اما باید در نظر داشت که هرگاه لکه ها ظاهر می شوند خورشید گرم تر از سایر اوقات است و هنگامی که لکه ها ناپدید می شوند خورشید سردتر می شود بسیاری از دانشمندان معتقدند دوره های طولانی رکود در فعالیت خورشید ممکن است با کاهش دمای سطح زمین در ارتباط باشد طی سال تا اخترشناسان فعالیت های خورشیدی چندانی را مشاهده نکردند این دوره زمانی با دوره ای که عصر یخبندان کوچک نامیده می شود منطبق است در این دوره رودخانه ها و دریاچه های اروپا و یا شاید هم کل جهان یخ بست اگر چه بعد از سال که تلسکوپ اختراع شد یادداشت های خوبی در مورد فعالیت های خورشیدی در دست است اما با این همه دانشمندان در جست وجوی شواهد دیگری هستند تا دریابند دوره های رکود دیگری نیز در فعالیت های خورشید روی داده است یا خیر از آنجایی که بسیاری بر این اعتقادند که فعالیت لکه های خورشید با میزان کربن و بریلیم موجود در محیط در ارتباط است محققین می توانند از نمونه های یخ استفاده کرده و میزان فعالیت های خورشیدی را ارزیابی کنند هاتاوی در مورد اهمیت این روش می گوید می توان با دقت در نمونه های یخ در زمان های گذشته سیر کرد حتی زمان پیش از اختراع تلسکوپ با استفاده از این نمونه ها می توان به نحوه عملکرد خورشید طی سال های گذشته دست یافت در سال یک ستاره شناس آماتور به نام هاینریش شوب دریافت که لکه های خورشیدی طی چرخه های ساله ظاهر شده و سپس ناپدید می شوند از زمانی که مسئله لکه های خورشیدی توسط وی اعلام شد بسیاری درصددند که فعالیت لکه های خورشیدی را با اتفاقاتی که در زمین روی می دهد مرتبط کنند حتی بعضی ها اظهار داشتند که فعالیت های خورشیدی روی بازار سهام نیز تاثیرگذار است اگر چه هیچ مدرکی در دست نیست که ثابت کند فعالیت های خورشیدی بر تحولات اقتصادی اثرگذار است اما با پیش بینی عملکرد آینده خورشید می توان خود را برای مقابله با سایر تاثیراتی که خورشید در زندگی بشر دارد آماده کرد 